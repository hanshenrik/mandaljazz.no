[
  {
    "name": "Fredrik Høyer & Bendik Baksaas",
    "imageName": "fredrik-hoyer-bendik-baksaas.jpg",
    "id": "fredrik-hoyer-bendik-baksaas",
    "paragraphs": [
      "Jazzpoesi for og om snåle, fine, magiske, <em>helt ute</em> sommernetter.",
      "Var Jan Erik Vold Norges første jazzpoet? Han har i hvert fall vært den største. Men alt kan ikke vare evig, og rett som det er begynner godeste Vold å bli en gammel krok, han óg. Da er det godt det finnes ungt blod til å holde kalaset gående Vi synes Fredrik Høyer (f. 1988) fra Drammen har noe ganske unikt.",
      "Sammen med beatmaker og techno-trollmann Bendik Baksaas (som gjorde gerilja-konserter i Mandals gater for noen år siden), har Høyer lagd et kjempeflott dobbeltalbum som heter «Til Alt Ute». Ryktene sier at et tredje kapittel er like rundt hjørnet. Dette er en en kjærlighetserklæring til alt som er ute – enten det er en utendørs, eller helt ute og kjører.",
      "I likhet med ordentlig morsomme komikere er ikke Fredrik Høyer redd for å høres litt dummere ut enn han egentlig er. Noen ganger fomler han med ordene, andre ganger rabler han av gårde som en gærning. Sånn sett er det noe folkelig med måten han uttrykker seg på. Samtidig har diktene hans en kjerne som er skikkelig storslått. Han rører ved noen ting som alle mennesker som noensinne har eksistert må følt på og stussa over. Livet og døden, sola og månen, Gud og det store intet. Ja, mann.",
      "Foto: Samir Madad"
    ],
    "bands": {
      "Fredrik Høyer & Bendik Baksaas": [
        "Fredrik Høyer (ord)",
        "Bendik Baksaas (lyd)"
      ]
    },
    "youtubeUrl": "https://www.youtube.com/embed/zPWluJMNRv4",
    "spotifyUri": "album/3W2POuku8phuhMOJ3wIbfI"
  },
  {
    "name": "Hedvig Mollestad – Ekhidna",
    "imageName": "hedvig-mollestad-ekhidna.jpg",
    "id": "hedvig-mollestad-ekhidna",
    "paragraphs": [
      "Får tunge gitarriff hårene dine til å reise seg på armene? Da er dette konserten for deg.",
      "Hedvig Mollestad er gitaristen som droppet bunad til konfirmasjonen til fordel for el-gitar. Vi kan takke 14-årige Hedvig for den beslutningen. I dag er hun gitardronningen som komponerer steinhard gitarjazz og som knuser fordommer med riff som får de store gitarheltene til å blekne.",
      "Mange er vant til å se Mollestad i trio-format i Hedvig Mollestad trio, men i anledning Vossajazz i 2019 utvidet hun besetningen og formet bestillingsverket Ekhidna. I år er det Mandaljazz-publikumet som skal få gleden av å oppleve verket live.",
      "Verket handler om å være menneske og mor i en tid hvor det males et dystert fremtidsbilde av samspillet mellom mennesket og naturen. Verket er oppkalt etter et monster i gresk mytologi som er halvt kvinne og halvt slange, men Ekhidna fremstår musikalsk fullkomment.",
      "I den nye konstellasjonen er det ut med feite basslinjer og inn med perkusjon, tangenter og trompet. Sekstetten utgjør en perfekt, uperfekt enhet. Det balanseres mellom lyriske partier og harde gitarriff, hele tiden med en følelse av overskudd og fremoverlenthet.",
      "Opplev Ekhidna på Mandaljazz og kjenn drønnet i teltveggene på Malmø. Dette blir heftig."
    ],
    "bands": {
      "Hedvig Mollestad – Ekhidna": [
        "Hedvig Mollestad Thomassen (gitar)",
        "Marte Eberson (keys)",
        "Erlend Slettevoll (keys)",
        "Ole Mofjell (perkusjon)",
        "Torstein Lofthus (trommer)",
        "TBA (trompet)"
      ]
    },
    "youtubeUrl": "https://www.youtube.com/embed/GCMxBwPmJeg",
    "spotifyUri": "artist/33Ynrn4NZsANMBJsFFqB7Y"
  },
  {
    "name": "Skarbø Skulekorps",
    "imageName": "skarbo-skulekorps.jpg",
    "id": "skarbo-skulekorps",
    "paragraphs": [
      "Veldig kult korps.",
      "Man skulle kanskje tro det, men Skarbø Skulekorps har ingenting med Skarbø Skule på Sunnmøre å gjøre. Framfor en gjeng med klønete femteklassinger, består bandet av noen av landets mest begavede jazzmusikere, inkludert Signe Emmeluth og Anja Lauvdal. Trommeslager Øyvind Skarbø stod også bak 1982, som er og var en av Norges flotteste improtrioer.",
      "Der 1982 flørtet med en rotnorsk mystikk, er Skarbø Skulekorps et mer feststemt og poporientert prosjekt. Men lekenhet og friheten er i stor grad den samme. Her er det elementer av både rhythm & blues og storbandmusikk. Og noen synger på enkelte spor, tenke seg til! Vi gleder oss til å se Skarbø & co. pynte seg i sine staselige blå korpsuniformer og kanaliserere det barnlige engasjementet til virkelige skolekorps.",
      "Foto: Helge Skodvin"
    ],
    "bands": {
      "Skarbø Skulekorps": [
        "Signe Emmeluth (altsax, elektronikk)",
        "Eirik Hegdal (C-sax, klarinet)",
        "Stian Omenås (trompet)",
        "Anja Lauvdal (orgel, synth)",
        "Johan Lindström (pedal steel, gitar)",
        "Chris Holm (bass, synth)",
        "Øyvind Skarbø (trommer, perkusjon, vibrafon, banjo)"
      ]
    },
    "youtubeUrl": "https://www.youtube.com/embed/B7WuSMWivWc",
    "spotifyUri": "album/7LtwZOrec7VN36nkwd5hhS"
  },
  {
    "name": "Maria Kannegaard Trio",
    "imageName": "maria-kannegaard-trio.jpg",
    "id": "maria-kannegaard-trio",
    "paragraphs": [
      "",
      "Det hersker en tåpelig kunstnermyte at man må være deppa for å være skapende. Tvert imot er det motsatte oftest tilfellet. Dansk-norske Maria Kannegaard har lenge vært åpen om sin psykiske sykdom, og hvordan det i perioder har hindret henne fra å utøve musikk.",
      "Derfor er vi veldig glad for at Kannegaard, som en av våre mest følsomme pianister, ser ut til å ha et kreativt overskudd om dagen. I fjor ga hun ut det Spellemann-nominerte soloalbum “Nådeslås”, og visstnok venter et nytt album med hennes fantastiske trio like rundt hjørnet. Det blir i så fall det første studioalbumet til Kannegaard, Ole Morten Vågan og Thomas Strønen siden “Camel Walk” fra 2008.",
      "På grunn av koronakrisen har flere av trioens planlagte konserter blitt utsatt. Dermed blir konserten på årets Mandaljazz en av få muligheter til å høre henne spille i sommer. Det risikerer å bli skikkelig fint.",
      "Foto: Bilge Öner"
    ],
    "bands": {
      "Maria Kannegaard Trio": [
        "Maria Kannegaard (piano)",
        "Ole Morten Vågan (kontrabass)",
        "Thomas Strønen (trommer)"
      ]
    },
    "youtubeUrl": "https://www.youtube.com/embed/vanVuRm27-Y",
    "spotifyUri": "artist/6iB1azW4T9fVwPfpTW6Ka2"
  },
  {
    "name": "Andreas Røysum Ensemble",
    "imageName": "andreas-roysum-ensemble.jpg",
    "id": "andreas-roysum-ensemble",
    "paragraphs": [
      "Jo mere vi er sammen! Hippiejazz sendt rett fra himmelen.",
      "Andreas Røysum er en gammel venn av festivalen. Om du har bitt deg merke i en lang og mager fyr som spiller klarinett, et langt og magert instrument, så er det ham. Røysum står ikke minst bak vår kompisfestival Motvind, som demonstrer at det er fullt mulig å arrangere jazzfestivaler i Norge uten å ta imot spons fra olje- eller våpenindustrien.",
      "Derfor er vi ekstra stolte over at debutskiva til Andreas Røysum Ensemble har blitt så utrolig fin. «Spirituelt!!!» reagerte et par i programkomiteen da vi først hørte albumet, noe jazzhoder gjerne sier når de hører noe som går enda litt dypere, enda litt tettere på noen kosmiske sannheter. Arven fra lysende sjeler som Pharoah Sanders og Alice Coltrane løper gjennom sangene, som er frie og fantasifulle, melodiøse og hypnotiske, varme og vakre.",
      "I ånden har Røysum Ensemble mye til felles med psykedelisk rock fra slutten av 60-tallet. Det er en tydelig inspirasjon av indisk folkemusikk her, krydret med litt barnlig bajaseri. Med hele ti medlemmer er Røysum Ensemble et sant kollektivt prosjekt, og musikken de lager høres ut som den reneste kjærlighetssommeren. Hvem skulle trodd, kanskje er motkultur og nestekjærlighet to sider av samme sak?"
    ],
    "bands": {
      "Andreas Røysum Ensemble": [
        "Andreas Røysum (klarinett)",
        "Henriette Eilertsen (fløyte)",
        "Klaus Holm (altsaksofon)",
        "Marthe Lea (tenorsaksofon)",
        "Hans P. Kjorstad (fele)",
        "Joel Ring (cello)",
        "John Andrew Wilhite (kontrabass)",
        "Christian Meaas Svendsen (kontrabass)",
        "Sanskriti Shrestha (tablas)",
        "Ivar Myrset Asheim (trommer)"
      ]
    },
    "youtubeUrl": "https://www.youtube.com/embed/Ck1i3sYYSNU"
  }
]
