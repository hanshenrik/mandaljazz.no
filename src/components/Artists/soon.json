[
  {
    "name": "Mall Girl",
    "imageName": "mall-girl.png",
    "id": "mall-girl",
    "paragraphs": [
      "Er det pop, er det jazz, eller er det så nøye?",
      "Mall Girl er et ungt band som på kort tid har blitt kjent for sine energiske liveshow og fengende musikk. Inspirasjonskildene spenner fra 80´s pop til noise og math-rock til indie, og er knyttet sammen av et lekent uttrykk og en frigjørende holdning til det å lage musikk. De spilte sin første konsert i februar 2018, og den slo virkelig an. Bandet ble kåret til Månedens Urørt på P3 og singelen «Slay Queen» ble hyppig spilt på radioen. Veien gikk raskt videre til store scener på Skandinaviske festivaler som Øya, Roskilde, Trondheim Calling, Oslo Jazzfestival og Bylarm. Og i sommer kommer de altså til Mandaljazz!",
      "Mall Girl ble dannet litt tilfeldig, da bandmedlemmene møttes via en jam-session for to år siden. Ut av flammene som oppstod spaserte Eskild, Bethany, Iver og Veslemøy, et kantete og catchy artpop-band, som det nå er knyttet store forventninger til i hele Skandinavia. Ekstra stas er det at trommisen Veslemøy, fra Kristiansand, har vært hos oss både som publikummer og på scenen flere år på rad, sist i fjor da hun spilte i Fresh Sounds prosjektet sammen med den anerkjente saxofonisten Julie Kjær.",
      "Men er det egentlig pop? Eller er det jazz? Det er i hvert fall en ting som er helt sikkert; det er dansbart, det er rått og det er catchy. Det er vanskelig å ønske seg noe mer."
    ],
    "bands": {
      "Mall Girl": [
        "Bethany Forseth-Reichberg (vokal)",
        "Iver Armand Tandsether (gitar)",
        "Eskild Myrvoll (bass)",
        "Hannah Veslemøy Narvesen (tromme)"
      ]
    },
    "youtubeUrl": "https://www.youtube.com/embed/64TTN2aLhdc",
    "spotifyUri": "artist/77W4p4twkLnwNkMp7t3KBf"
  }
]
